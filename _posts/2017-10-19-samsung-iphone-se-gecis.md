---
id: 3878
title: 'Samsung Galaxy S4&#8217;ten iPhone SE&#8217;e Geçiş'
date: 2017-10-19T22:56:58+00:00
author: Mert Köseoğlu
layout: post
guid: https://www.mkoseoglu.com/?p=3878
permalink: /samsung-iphone-se-gecis
categories:
  - Genel
---
Merhaba,

Genelde aldığım ürünlerle ilgili bu tarz gönderilerde bulunmasam da söz konusu hayatımızın vazgeçilmez bir parçası olan mobil cihazlar olunca izlenimlerimi paylaşmam gereken birkaç noktanın olduğunu fark ettim.

Öncelikle mobil cihaz tecrübemden bahsetmek isterim. Bu güne kadar Android işletim sistemi kullanan Samsung telefonlardan başka hiçbir cihaz kullanmadım. Herhangi bir IOS ve iPhone deneyimim de yok.

## Samsung Galaxy S4

Uzun zamandır; üzerinden boyası dökülen, ekranındaki çizik sayısı piksel sayısını geçen bir Samsung Galaxy S4 kullanıcısı idim. Yaklaşık olarak üç gün önce şebeke sorunu olduğunu fark ettim. Kimsenin bana ulaşamaması başlarda dikkatimin dağılmaması adına gayet güzel olsa da iş benim birisini aramam gerektiğine geldiğinde asıl sorun o zaman baş gösterdi.

Samsung&#8217;lardaki kronik şebeke sorununun iki ana nedeni bulunmakta. Birincisi anten bağlantısında kopukluk, ikincisi ise anakart üzerinde bulunan bir entegre modülü. Birçok parçasını da ben değiştirdiğim için cihaza az çok hakimim. Yeniden içini açtım ve anten bağlantısını kontrol ettim. Herhangi bir sorunun gözükmüyordu. Bu sorunun entegrede olduğunu gösteriyor ama benim entegre değiştirmek için elimde ne gerekli malzeme bütünlüğü ne de bunlarla sorunu çözüme kavuşturmaya yetecek bir tecrübe bulunmuyordu.

## iPhone SE

Uzun zamandır Apple ürünlerine ilgim vardı. Fakat 4&#8243; boyutlarında bir cihaz arıyordum. Beni kocaman ekranlarda oyalamayacak, göz yormayacak, ince ve hafif; kolay ve kullanışlı. Bu son üç günde telefon araştırırken İphone SE modelini gördüm, tüm ihtiyaçlarımı karşılayacak boyutta bir cihaz olduğunu fark ettim. Özelliklerine ve yorumlara dahi bakmadan uzay gri modelini sipariş verdim.

Cihazı açtım ve hiçbir işlem yapmadan direkt olarak IOS 11&#8217;e güncelledim. Herhangi ek bir işlem yapmadım. Kullandığım stabil ve sabit birkaç uygulamayı da kurduktan sonra bahsi geçen IOS 11 böceklerinin hiçbiri ile karşılaşmadan gayet güzel deneyimledim diyebilirim. Uzaktan YouTube&#8217;de videolarını izlediğim ve gülüp geçtiğim Siri, beni şaşırtmaya devam ediyor. Bir kez daha geleceğin varlığını hissetmeme ve derin düşüncelere dalmama neden oldu diyebilirim. Kodlarındaki açıklama satırlarını okumak isterdim.

## Android&#8217;ten IOS&#8217;a Geçiş

Elime alır almaz sıkça geyiği yapılan o soruyu ben de sordum. &#8220;Geri tuşu?&#8221; bir ümit belki koymuşlardır da ışığı yoktur diye de ara ara yokladım hatta. Touch ID&#8217;nin varlığı ile kendimce bu geri tuş eksikliğini unuttum ve incelemeye daldım. Menülerden ve uygulamalardan çıkışlarda geri nasıl gideceğimi hala arıyorum aslında. Benim için mobil cihazlarda bulunması gereken belli başlı uygulamalar ve işlevleri barındırması yeterli. Bu yüzden uzun bir karşılaştırma metni yazamayacağım. Yalnız şunu söylemeliyim ki; IOS 11&#8217;e güncellemeden önce biraz incelemiştim cihazı. IOS 11 ile birlikte gelen yeni dizayn çok hoşuma gitti.

## Samsung Galaxy S4&#8217;ten iPhone SE&#8217;e Geçiş

Cihazlarda elbette donanım olarak bir kere sene farkı var. Samsung Galaxy S7 ya da S8 ile karşılaştırmak belki de daha doğru olur ama kişisel izlenimlerimi paylaşmak istiyorum.

Beni en çok mutlu eden 4&#8243; olması ve ses kalitesi. Bunlar günlük hayatta beni cihazı kullanırken ihtiyacım olduğunda olumlu etkileyen özellikler.

## Sonuç

Bu kısmı da bu konu başlığı ile araştırma yapan arkadaşlarıma yazıyorum. Her ne kadar Türkiye&#8217;de sahip olduğun eşyanın senin karakterin ya da kişiliğin hakkında bilgi vereceğini düşünüyorsan da yanılıyorsun. Biraz marka biraz da popülite uğruna hiçbir zaman ihtiyacınız olmayan eşyalara yöneliminiz olmasın. Bunu kendi adıma sizlerden rica ediyorum. Ben ihtiyaçlarım doğrultusunda bu şekilde bir karar verdim. Farklı bir marka bu opsiyonları sağlasaydı onu alırdım. Bilinçsiz tüketimden uzak duralım. Bir eşyayı almadan önce mutlaka ihtiyaç oranımızı sorgulayalım.

Sevgilerimle.