---
id: 2619
title: '6000 Gönüllü Anıtkabir&#8217;deyiz!'
date: 2014-08-27T15:53:37+00:00
author: Mert Köseoğlu
layout: post
guid: http://www.mkoseoglu.com/?p=2619
permalink: /6000-gonullu-anitkabirdeyiz
categories:
  - Günlük
tags:
  - '#anitkabirdeyiz'
  - 26 Ağustos Atatürk Portresi
  - Atatürk Portesi Ankara
  - Cumhur Aygün Atatürk Portresi
  - En Büyük Atatürk Portresi
---
Merhabalar, **26 Ağustos** günü **Anıtkabir**&#8216;de inanılmaz bir çoşku vardı. Proje lideriğini **Cumhur Aygün**&#8216;ün üstlendiği, **gönüllü olan ilk 6000 kişi** ile gerçekleştirilen **Atatürk portresi** herkese duygulu anlar yaşattı.

Dershane çıkışı acele ile **aslanlı yol**dan kayıt masalarına ulaştığımda kapıların kapanmasına 10 dakikadan az bir süre vardı. **Son anda yetişmenin verdiği mutluluk** ve kolumda <a href="http://anitkabirdeyiz.org/" target="_blank"><strong>#anitkabirdeyiz</strong></a> mührü ile birlikte kendimi alanda buldum. Saat 13 gibi başlayan çalışma büyük bir özveri ile devam ediyordu. Yaklaşık **bir buçuk saat süren** düzenlemelerden sonra hemen hemen herkes yerini almıştı. Havanın **inanılmaz sıcak** olmasından dolayı ben en son yerleşen grupların içerisindeydim. **Marşlar ve şarkılar** bir dakika bile durmadı, herkes **siyahlar içerisinde** portrenin ölümsüzleşeceği zamanı beklemekteydi. Çalışma esnasında **Beyaz Tv muhabirine** **büyük tepki gösterildi.** Güvenlik güçlerinin araya girmesiyle **Beyaz Tv** dışarı çıkarıldı. **Saat 16 olduğunda** yavaş yavaş **finale** yaklaşılmıştı. Havanın sıcağına daha fazla dayanamayanlar son anlarda **baygınlık geçirdiler**. Alan içerisinde bulunan **sağlık görevlileri** müdahale etmede gecikmedi. Bu gibi durumlar için yedek olarak bekletilen **askerler** eksilen yerleri doldurdu. Bu sırada dev ekrandan oluşan portreyi canlı olarak izleyen bizler daha da **çoşkulandık, motive olduk**. Yanımda bekleyen birkaç kişi ile kısa bir muhabbetim oldu. **Mersin** ve **Eskişehir**&#8216;den geldiklerini öğrendim. Onları misafir etmek isteyenler olsa da gün içerisinde geri dönmekte ısrar ettiler. İnanılmaz bir dayanışma vardı. **Son 10 dakikaya** girildiğinde herkesin elleri yukarıda kalp yapmaları istendi.

Bizler bu şekilde beklerken **Dünyanın en büyük Atatürk portresi ölümsüzleşmişti bile**. Çalışma bittiğinde şapkalar havalara atıldı. Mutluluğu herkesin gözlerinde görebilmek mümkündü. Alanda çektiğim birkaç fotoğraf paylaşarak yazımı sonlandırıyorum. **Çalışmada emeği geçen herkese çok teşekkürler.**