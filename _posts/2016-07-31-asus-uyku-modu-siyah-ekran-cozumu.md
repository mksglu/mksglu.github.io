---
id: 2986
title: Asus Uyku Modu Siyah Ekran Hatası ve Çözümü
date: 2016-07-31T03:29:45+00:00
author: Mert Köseoğlu
layout: post
guid: http://www.mkoseoglu.com/?p=2986
permalink: /asus-uyku-modu-siyah-ekran-cozumu
categories:
  - Genel
tags:
  - Asus K555
  - Siyah Ekran
  - Uyku Modu
  - Windows 10 Parlaklık
  - Windows 10 VGA
---
Bugün edindiğim [**Asus K555U**](http://www.mkoseoglu.com/tag/asus-k555/) serisi dizüstü bilgisayarda **uyku modu**ndan çıkarken yaşadığım **siyah ekran**/**ekran gelmeme** sorununun çözümünü inceleyeceğiz.

Bilgisayarı, kullanıcıların forum ve çeşitli mecralarda **kronik** olarak bahsettiği bir kaç sorunu göze alarak satın aldım. Ve açıkçası bu satırları yazarken de pişman değilim. Belki de kampanyadan aldığım içindir, kim bilir(!)

Cumartesi olması sebebi ile sabah saatlerinde MNG kargodan ürünümü kendim gidip teslim aldım. Şube yetkililerine de buradan bir kez daha teşekkür ediyorum. Aradığımın ilk seferinde telefona baktıkları ve bilgi verdikleri için. Türkiye&#8217;deki kargo firmalarının çıtasını düşünün artık. Neyse, o da bir başka mesele&#8230;

Eve geldim, ürünümün kutusunu açtım. **Kapak** yüzeyinin metalik görünümünden hoşlandım. El izi bırakması dışında. Kasa yapısına genel anlamda pek özenilmemiş olsa da fiyat performans açısından yeterli olduğunu düşünüyorum. Bu seride ürün almak isteyenlere yeri gelmişken en sık rastlanılan bir sorundan bahsedeyim. **Menteşe** sorunu. Çoğu kullanıcı menteşelerden ve **ekran çerçevesi**nin aralığından yakınmış. Ben rahatsız olmadım pek, bu şartlarda beni tatmin etti.

Öncelikle **ekran kartı** başta olmak üzere ürünün güncel olmayan birkaç sürücüsünü güncelledim. Genelinde ve sonrasında da ihtiyacım olan programları yükledim, kendimce performans ölçütleri yaptım. Buraya kadar sakin, rutin, hissiz yaşantımda bir fark olmadı. Ta ki bilgisayar [**uyku modu**](http://www.mkoseoglu.com/tag/uyku-modu/)ndan çıkamayana kadar!

Evet. Yanlış duymadınız. Bilgisayarın **kapağını kapattığımda** ya da **güç tuşu**na bastığımda geçiş yaptığı **uyku modu**ndan bir türlü uyanmaması, **[siyah ekran gelmesi](http://www.mkoseoglu.com/tag/siyah-ekran/)** sinir katsayımda hareketlenmelere neden oldu.

**Güç tuşu**na basılı tutmak sureti ile kapat/aç işleminin ardından **uyku modu**nu bir kaç kez daha denedim. Sonuç aynı. İçeriden bilgisayar monitörümü **VGA** çıkışı ile bilgisayarıma bağladım. Tekrar denedim. Bu kez hem harici ekrana hem de bilgisayarın ekranına görüntü geliyordu. Sevindim, lakin bu geçici bir çözümdü.

**Google**&#8216;da yaptığım **Türkçe** kaynak araştırmalarında herkesin bu sorunu yaşadığını gözlemledim. Çözüm ise ortalıklarda yok, henüz&#8230; Biraz da yabancı kaynakları taramak istedim. Çoğu kişinin yaptığı gibi servise göndermeden çözmek için var gücümle soruna yoğunlaşmıştım. Sonunda bir kaynakta **aygıt yöneticisi** üzerinden uygulanan bir **çözüm**e ulaştım, denedim. Çalışıyor.

## Çözüm:

  * Aygıt yöneticisi
  * Görüntü Bağdaştırıcısı
  * Tümleşik ekran kartı(dahili ekran kartınız)
  * Sürücü yazılımını güncelleştir
  * Sürücü yazılımı için bilgisayarımı tara
  * Bilgisayarımdaki aygıt sürücüsü listesinden seçmeme izin ver
  * Microsoft Gemel Görüntü Bağdaştırıcı
  * İleri

Tüm bu adımları uyguladığınızda bilgisayarınız **güç modu**ndan sorunsuz bir şekilde uyanacaktır. Şimdi siz deneyin. Oldu değil mi? Evet. Ben de çok sevinmiştim. Fakat sıkı durun; bu işlemin bir bedeli olacak!

## Sonrası:

Bu işlemlerden sonra fark ettim ki bilgisayarımın **parlaklığımı** ayarlayamaz oldum. Tüm seçenekleri denememe rağmen [**parlaklık**](http://www.mkoseoglu.com/tag/windows-10-parlaklik/) ayarlarım devre dışı olmuş durumda. Bu işlemleri yapmadan önce en **parlak** konumda olan bilgisayarım, artık en **parlak** konumda ebedi hayatına merhaba demişti. Maalesef buna bir **çözüm** bulamadım. Beni çok da rahatsız etmedi açıkçası. Eğer siz bulursanız, **yorum**a bekliyorum.

Bitmedi! Bir **sorun** daha var. [**VGA**](http://www.mkoseoglu.com/tag/windows-10-vga/) ile hiçbir şekilde yansıtma kullanamıyorsunuz. Harici bir **ekran**da görüntü paylaşımınız devre dışı kalmış oluyor.

Benim bu soruna dair **çözüm**lerim ve sonrasında yaşadıklarım bu şekilde. Bu sorunu yaşayanlar, servise gönderenler ya da farklı bir yol ile **çözüm**e kavuşanlar; bu çağrım size. **Yorum** alanından tecrübelerini paylaş ve insanlığa değer kat. Paylaşın ki mutlu olun.

Esenlikler.

* * *

## 1 Aralık Güncellemesi:

HDD&#8217;den rahatsız edici bir ses gelmekte. Cızırtı desek yanlış olmaz sanırım. Kapağın arkasındaki ASUS çıkartmasının S harfi resmen kavladı. Sol USB portunda temassızlık var gibi. Touchpad hassasiyetinde gerileme var.

Yukarıda yazdıklarım dışında çok memnunum.

* * *

## 1 Şubat 2017 Güncellemesi:

Ekran kapağımda açılma oldu. Menteşede de sorun vardı. ASUS teknik servisi garanti kapsamında tüm sorunlarımı beş günde halletti. Kendilerine tekrar teşekkür ediyorum.