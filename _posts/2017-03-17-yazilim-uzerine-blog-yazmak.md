---
id: 3356
title: Yazılım Üzerine Blog Yazmak
date: 2017-03-17T12:30:33+00:00
author: Mert Köseoğlu
layout: post
guid: http://www.mkoseoglu.com/?p=3356
permalink: /yazilim-uzerine-blog-yazmak
categories:
  - Genel
---
Merhabalar, yaklaşık olarak dört senedir blogumda yazılım üzerine elimden geldiğince sizlere bir şeyler aktarmaya, bulamadığım Türkçe kaynakları oluşturmaya çalışıyorum. Son zamanlarda da blogumu bir hayli ihmal ettim. Tüm bu süreç içerisinde sizlere deneyimlerimi ve izlenimlerimi paylaşmak istiyorum.

[<img class="aligncenter size-large wp-image-3304" src="http://www.mkoseoglu.com/wp-content/uploads/ewan-robertson-208022-1024x683.jpg" alt="" width="700" height="467" srcset="https://www.mkoseoglu.com/wp-content/uploads/ewan-robertson-208022-1024x683.jpg 1024w, https://www.mkoseoglu.com/wp-content/uploads/ewan-robertson-208022-300x200.jpg 300w, https://www.mkoseoglu.com/wp-content/uploads/ewan-robertson-208022-768x512.jpg 768w, https://www.mkoseoglu.com/wp-content/uploads/ewan-robertson-208022-700x467.jpg 700w" sizes="(max-width: 700px) 100vw, 700px" />](http://www.mkoseoglu.com/wp-content/uploads/ewan-robertson-208022.jpg)

## Yazılım üzerine

Bu alanda uğraş ve emek verenlerin de çok iyi bildiği gibi yazılım biraz nankördür. Burada &#8220;Yazılım&#8221; çok genel bir kavram olsa da asıl anlatmak istediğim her geçen saniye yeni teknolojilere ayak uydurmak ve yeniliğe açık olmak gerektiği. Üzerinde çalıştığınız bir çatı (Framework) yeni bir sürümü çıktığında merakla dökümanı incelemek ve yenilikleri not almak. Her zaman &#8220;evet, bu çalışıyor ama nasıl daha işlevsel çalışır?&#8221; tarzında soruları kendimize yöneltmek ve 5N1K ile iç içe olmanız gerekmektedir.

###### Sorgulamaktan, çalışmaktan ve inanmaktan asla vazgeçmeyin!

Tüm bunların dışında, keşfettiğiniz her kaynağı aklınızda tutmanız mümkün değil. Bunun için düzenli bir yer imleri eklentisi kullanabilirsiniz. Ben bir proje üzerinde isem ilgimi çeken konuları gereksiz bir klasörde topluyorum. Proje sonrasında ise tek tek bakıyorum ve gerçekten işe yarar makale ve kaynakları yer imlerinde gruplarıma dahil ediyorum.

## Bloga yazmak

Peki yazılım üzerine blog yazıyorsanız süreç nasıl işliyor?

#### 1-) Ertelemeyin

Öncelikle, &#8220;harika! bunu kesin blogumda yazmalıyım&#8221; dediğiniz her konuyu o an yazmaya başlayın. Üzerinde bolca zaman harcadığınız bir sorunu çözdüğünüzde, atomu parçalamış gibi hissedebilirsiniz. O an, sizinle aynı duyguları paylaşan binlerce insan olabilir. Fakat benim gibi sonra yazarım bunu derseniz sorunun ve sorunu çözmenin heyecanını kaybetmenin etkisi ile olması gereken makaleleri yazamıyorsunuz.

#### 2-) Okunabilirlik

Çoğu yazılım blogunda kullanışsız kod renklendirme araçlarının kullanıldığını görüyorum. Bu tarz özensiz paylaşımlar, paylaşılan kod bloklarında hata olasığını yükseltmekte ve kullanıcı için okunabilirlikten sınıfta kalmakta. Ben CMS olarak WordPress kullanıyorum. Eklenti olarak da **<a href="https://wordpress.org/plugins/crayon-syntax-highlighter/" target="_blank">Crayon Syntax Highlighter</a> **kullanmaktayım.

#### 3-) Kaynak

Yazılarınızda mutlaka yararlandığınız kaynakları ekleyin. Bu konuda gördüğüm en başarılı blog yazarı **<a href="http://fatihhayrioglu.com/" target="_blank">Fatih Hayrioğlu</a> **bu güne değin yazdığı tüm yazılarda istisnasız kaynak belirtmesi takdire şayan bir özellik. Kendisine buradan da ayrıca selamlar. Kaynak belirtmek sığ bir zihniyetten ziyade sizi yüceltir.

#### 4-) Güncellik

Yazılarınızda mutlaka en güncel kod bloklarını paylaşmaya özen gösterin. Özellikle Laravel tarzında, güncellendiğinde geçerliğini yitiren çatılar ( Framework ) ile ilgili paylaşımlarınızda sürüm üzerinde ekstra dikkatli olun.

#### 5-) Yazım kuralları

Yazım ve imla hataları konusuna pek değinmek istemiyorum, değinirsem yazının sonunu bulamayız. Bu konuda kendisini eksik hissedenlere TDK yerine <a href="https://www.facebook.com/turkcenindirilishareketi/" target="_blank">THD</a> öneriyorum.

## Sonuç

Benim şimdiye kadar gözlemlediğim sonuçlar bunlar. Eğer ki arama motorlarında Türkçe kaynak üzerine bir katkımız olsun diyorsanız bu maddelere bir kez de olsa göz gezdirin. Bazı arkadaşlarımız sadece reklam almak için her gün paylaşılan başlıklarla oluşturduğu blogları efesle kınıyor, azalarak tükenmelerini diliyorum.