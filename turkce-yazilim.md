---
id: 3455
title: Türkçe Yazılım
date: 2017-04-19T09:16:10+00:00
author: Mert Köseoğlu
layout: page
guid: https://www.mkoseoglu.com/?page_id=3455
ampforwp-amp-on-off:
  - default
---
Türk dili hakkında bir fikir sahibi olmak istersek şayet; en eski hesaplamalara göre 8.500 senelik bir geçmişten söz etmek mümkündür. Bu denli köklü bir dilin günümüzde “Plaza Türkçesi” ya da bir başka deyişle değerli Türk bilim insanı Sn. Oktay Sinanoğlu’nun tabiri ile “Anglomanca” olarak adlandırılan bu dil yozlaşması bizlerin bu yola çıkmasında büyük rol oynamıştır. Bizlerin tek dileği Türkçemizi her alanda ve sektörde yabancı dillerin kıskacından kurtarmak, arındırmak ve öz Türkçemizi korumaktır.

Yazılım ve teknoloji alanında Türkçemiz büyük bir yıpranmanın eşiğindedir. Türkçe Yazılım’ın ortaya çıkış amacı da budur. Mimarisi inşaa edilen platformda tamamen Türk geliştiricileri tarafından yerli yazılım projelerinin öncülüğü yapılmalı, ekonomik ve akademik alanlarda “Türkçe” bir döngü oluşturulmalıdır.

## Beklentilerimiz:

  * Yazılım dillerinin öğrenilmesinin kolaylaştırılması.
  * Farklı yazılım teknolojilerine daha rahat adapte olma.
  * Türkçe’nin sonsuz türetme imkanından yararlanma ve yazılımda yeni terimlerin oluşmasına fırsat verme.
  * Yazılım sektöründe “Anglomanca”dan arınmak
  * Yerli yazılım projerinin gelişimine destek vermek ve buna uygun altyapı sağlamak
  * Türkiye’de yazılım alanında iş bulma, tecrübeden faydalanma ve bilgi paylaşımını en üst seviyeye çıkarma.
  * Bu alanda ekonomik ve akademik bir döngü sağlamak.

Bizler, sadece geleceğe olan borcumuzu ödemenin ve geçmişten gelen mirasımızı onurlandırmanın niyetindeyiz. Türk devrimi ile zor şartlarda sağlanan bağımsızlığımızın simgesi Türkçemizi layığı ile korumak ve yüceltmek yegane görevimizdir. Her alanda olduğu gibi milli benliğimizi yerli projelerde de kullanmanın verdiği haz, Türk yazılım sektörünün de değer kazanmasını sağlayacaktır.

## Şimdi Çalışma Zamanı:

Tüm bunları eyleme geçirmek için betimde bir kampanya başlatıyorum. Türk geliştiricilerin tarafıma ilettiği projelerini yayınlayarak onlara destek olmaya çalışacağım.

## Bana Ulaşın:

Çalışmalarınızı bekliyor olacağım.

<span class="font:monaco lang:default highlight:0 decode:true crayon-inline ">info[at]mkoseoglu.com</span>

## Büyük Önder:

“Türk dili zengin, geniş bir dildir. Her kavramı ifade kabiliyeti vardır. Yalnız onun bütün varlıklarını aramak, bulmak, toplamak, onlar üzerinde çalışmak lazımdır.”

**Mustafa Kemal Atatürk**